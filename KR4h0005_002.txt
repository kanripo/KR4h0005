# -*- mode: mandoku-view; -*-
#+TITLE: 玉臺新詠
#+DATE: 2015-09-11 21:26:16.425192
#+PROPERTY: ID KR4h0005
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 2
#+PROPERTY: FILE SB04n0427-002玉臺新詠集-卷之二.
<pb:KR4h0005_SBCK_002-1a>¶
玉臺新詠卷之二¶
　　　於清河見輓船士新婚别妻　魏文帝¶
與君結新婚宿昔當别離凉風動秋草蟋蟀鳴相¶
隨冽冽寒蟬吟蟬吟抱枯枝枯枝時飛揚身體忽¶
遷移不悲身遷移但惜歲月馳歲月無窮極㑹合¶
安可知願爲双黃鵠比翼戯清池¶
　　　清河一首¶
方舟戯長水湛淡自浮沉絃歌發中流悲響有餘¶
音音聲入君懷悽愴傷人心心傷安所念但願恩¶
情深願爲晨風鳥双飛翔北林¶
<pb:KR4h0005_SBCK_002-1b>¶
　　　塘上行　甄皇后¶
蒲生我池中其葉何離離傍能行仁義莫若妾自¶
知衆口鑠黄金使君生别離念君去我時獨愁常¶
苦悲想見君顏色感結傷心脾念君常苦悲夜夜¶
不能寐莫以賢豪故棄&KR0162;素所愛莫以魚肉賤棄¶
捐葱與薤莫以麻枲賤棄捐營與蒯岀亦復苦愁¶
入亦復苦愁邊地多悲風樹木何修修從君致獨¶
樂延年壽千秋¶
　　　雜詩二首并序　王宋¶
　　　　王宋者平虜&KR0005;軍劉勲妻也入門二十¶
<pb:KR4h0005_SBCK_002-2a>¶
　　　　　年後勲悅山陽司馬氏女以宋無子¶
　　　　　出之還於道中作詩¶
　　　其一¶
翩翩牀前帳張以蔽光輝昔將爾同去今&KR0005;爾同¶
歸緘藏篋笥裏當復何時披¶
　　　其二¶
誰言去婦薄去婦情更重千里不唾井况乃昔所¶
奉遠望未爲遥踟躕不得住¶
　　雜詩五首　曹植¶
　　　其一¶
<pb:KR4h0005_SBCK_002-2b>¶
明月照高樓流光正徘徊上有愁思婦悲歎有餘¶
哀借問歎者誰言是客子妻君行踰十年孤妾當¶
獨栖君若清路塵妾&KR0002;濁水泥浮沉各異勢㑹合¶
何時諧願爲西南風長逝入君懷君懷時不開妾¶
心當何依¶
　　　其二¶
西北有織婦綺縞何繽紛眀晨秉機杼日莫不成¶
文太息終長夜悲嘯入靑雲妾身守空房良人行¶
從軍自期三年歸今已歷九春&KR0012;鳥繞林翔嗷嗷¶
鳴索群願爲南流景馳光見我君¶
<pb:KR4h0005_SBCK_002-3a>¶
　　　其三¶
微隂翳陽景清風飄我衣逰魚潛渌水翔鳥薄天¶
飛眇眇客行去遥役不得歸始岀嚴霜結今夜白¶
露晞逰子歎黍離䖏者歌式微慷&KR0099;對嘉賓悽愴¶
内傷悲¶
　　　其四¶
攬衣出中閨逍遥歩兩楹閒房何寂寞綠草破堦¶
庭空室自生風百鳥翩南征春思安可忘憂慼與¶
我并佳人在遠道妾身獨單煢懽㑹難再遇蘭芝¶
不重榮人皆弃舊愛君豈&KR0002;平生&KR0009;松爲女蘿依¶
<pb:KR4h0005_SBCK_002-3b>¶
水如浮萍束身奉衿帶朝夕可墮傾儻願終盻盻¶
永副我中情¶
　　　其五¶
南國有佳人容華若李朝逰桃江北岸夕宿湘川¶
沚時俗薄朱顏誰爲發皓齒俛仰&KR0010;&KR0005;暮榮曜難¶
永恃¶
　　　美女篇¶
美女妖且閒採桑岐路間長條紛冉冉落葉何翩¶
翩攘袖見素手皓腕約金環頭上金雀&KR0107;腰佩翠¶
琅玕明珠交玉体珊瑚間朱顏羅衣何飄飄輕裙¶
<pb:KR4h0005_SBCK_002-4a>¶
隨風還顧盻爲光彩長嘯氣若蘭行徒用息駕休¶
者以忘飱借問女安居乃在城南端青樓臨大路¶
高門結重&KR0028;容華輝朗日誰不希令顏媒氏何所¶
營玉帛不時安佳人慕高義求賢良獨難衆人何¶
嗷嗷安知彼所歡盛年處房室中夜起長歎¶
　　　種&KR0081;篇¶
種葛&KR0047;山下葛蔓自成隂與君初婚時結髮恩義¶
深歡愛在枕席宿昔同衣衾竊慕棠棣篇好樂如¶
瑟琴行年&KR0005;晚暮佳人懷異心恩絶曠不接我情¶
逐抑沈出門當何顧徘徊歩北林下有交頸獸仰¶
<pb:KR4h0005_SBCK_002-4b>¶
見雙栖禽攀枝長歎息淚下沾羅衿良馬知我愁¶
延頸對我吟昔爲同池魚今若商與參往古皆歡¶
遇我獨困於今棄置委天命悲愁安可任¶
　　　浮萍篇¶
浮萍&KR0009;清水隨風東西流結髮辭嚴親來爲君子¶
逑恪勤在朝夕無端&KR0023;罪尤在昔&KR0041;恩惠和樂如¶
瑟琴何意今摧頽曠若商與參茱茰自有芳不&KR0002;¶
桂與蘭新人雖可愛無若故人歡行雲有反期君¶
恩儻中還慊慊仰天嘆愁心&KR0005;何愬日月不常處¶
人生忽若寓悲風來入懷淚落如垂露小篋造裳¶
<pb:KR4h0005_SBCK_002-5a>¶
衣裁縫紈與素¶
　　　棄婦詩　曹植¶
石榴植前庭綠葉摇縹靑丹華灼烈烈惟彩有光¶
榮光好曄流離可以處淑靈有鳥飛來集樹翼以¶
悲鳴夫何爲丹華丹華實不成拊心長歎息無子¶
當歸寧有子月經天無子若流星天月相終始流¶
星沒無精栖遲失所宜下與瓦石并憂懷從中來¶
歎息通雞鳴返側不能寐逍遥於前庭踟躕還入¶
房肅肅帷幕聲褰幃更攝帶撫弦彈素箏慷&KR0099;有¶
餘音要妙悲且清收淚長歎息何以&KR0018;神靈招摇¶
<pb:KR4h0005_SBCK_002-5b>¶
待霜露何必春夏成晚穫爲良實願君且安寧¶
　　樂府二首　魏明帝¶
　　　其一¶
昭昭素明月暉光燭我牀憂人不能寐耿耿夜何¶
長微風衝閨闥羅帷自飄颺攬衣曳長帶縱屣下¶
高堂東西安所之徘徊以傍徨春鳥何南飛翩翩¶
獨翶翔悲聲命儔匹哀鳴傷我腸感物懷所思泣¶
涕忽沾裳佇立吐高吟舒憤訴窮蒼¶
　　　其二¶
種瓜東井上冉冉自踰垣與君新爲婚瓜葛相結¶
<pb:KR4h0005_SBCK_002-6a>¶
連&KR0009;託不肖軀有如&KR0029;太山莬絲無枝株蔓延自¶
登縁萍藻託清流常恐身不全被&KR0041;丘山惠賤妾¶
執拳拳天日昭知之想君亦俱然¶
　　詠懷詩二首　阮籍¶
　　　其一¶
二妃㳺江濵逍遥從風翔交甫解環佩婉孌有芬¶
芳猗靡情歡愛千載不相忘傾城迷下蔡容好結¶
中腸感激生憂思萱草樹蘭房膏沐爲誰施其雨¶
怨朝陽如何金石交一旦便離傷¶
　　　其二¶
<pb:KR4h0005_SBCK_002-6b>¶
昔日䌓華子安陵與龍陽夭夭桃李花灼灼有輝¶
光悅懌&KR0002;九春磬折似秋霜流眄發媚姿言笑吐¶
芬芳携手等歡愛宿昔同衾裳願爲雙飛鳥比翼¶
共翶翔丹青著眀誓永世不相忘¶
　　樂府七首　傳玄¶
　　　靑靑河邊草篇¶
靑靑河邊草悠悠萬里道草生在春時遠道還有¶
期春至不草生期盡歎無聲感物懷思心夢想發¶
中情夢君如鴛鴦比翼雲間翔旣&KR0116;寂無見曠如¶
參與商夢君結同心北翼逰北林旣斍寂無見曠¶
<pb:KR4h0005_SBCK_002-7a>¶
如商與參河洛自用固不如中岳安回流不汲汲¶
浮雲往自還悲風動思心悠悠誰知者懸景無停¶
居忽如馳駟馬傾耳懷音響轉目涙双墮生存無¶
㑹期要君黃泉下¶
　　　豫章行¶
苦相身爲女卑陋難再陳兒男當門戶墮地自生¶
神雄心志四海萬里望風塵女育無欣愛不爲家¶
所珍長大逃深室藏頭羞見人垂淚適他鄕忽如¶
雨絶雲低頭和顏色素頰結朱唇跪拜無復數婢¶
妾如嚴賔情合双雲漢葵藿傾陽春心乖甚永火¶
<pb:KR4h0005_SBCK_002-7b>¶
百惡集其身玉顏隨年變丈夫多好新昔爲形與¶
影今爲胡與秦胡秦時相見一絶踰參辰¶
　　　艶歌行¶
有女懷芬芳提提歩東廂蛾眉分翠羽明發目清¶
揚丹唇翳皓齒秀色若珪璋巧笑露歡靨衆媚不¶
可詳容儀希世出無乃古毛嬙頭安金歩摇耳繫¶
明月璫珠環約素腕翠爵垂鮮光文袍綴藻黼玉¶
體映羅裳容華旣以艶志節擬秋霜徽音冠青雲¶
聲響流四方妙哉英媛德宜配侯與王靈應萬世¶
合日月時相望媒氏陳束帛羔鴈鳴前堂百兩盈¶
<pb:KR4h0005_SBCK_002-8a>¶
中路起&KR0002;鵉鳳翔凡夫徒踴躍望絶殊參商¶
　　　怨歌行¶
昭昭朝時日皎皎晨明月十五入君門一别終華¶
髮同心忽異離曠如胡與越胡越有㑹時參辰遼¶
且闊形影雖髣髴音聲寂無達纎絃感促柱觸之¶
哀聲發情思如循環憂來不可遏塗山有餘恨詩¶
人詠采葛蜻蚓吟牀下囘風起幽闥春榮隨露落¶
芙蓉生木末自傷命不遇良辰永乖别已爾可柰¶
何譬如紈素裂&KR0012;雌翔故巢星流光景絶魂神馳¶
萬里甘心要同穴¶
<pb:KR4h0005_SBCK_002-8b>¶
　　　明月篇¶
皎皎眀月光灼灼朝日輝昔爲春蠒絲今爲秋女¶
衣丹唇列素齒翠彩發蛾眉嬌子多好言歡合易¶
為姿王顏盛有時秀色隨年衰常恐新間舊變故¶
興細微浮萍無根本非水&KR0005;何依憂喜更相接樂¶
極還自悲¶
　　　秋蘭篇¶
秋蘭䕃玉池池水清且芳芙蓉隨風發中有双鴛¶
鴦双魚自踴躍兩鳥時廻翔君期歷九秋與妾同¶
衣裳¶
<pb:KR4h0005_SBCK_002-9a>¶
　　　西長安行¶
所思&KR0006;何在乃在西長安何用存問妾香䙞雙珠¶
環何用重存問羽爵翠琅玕今我兮聞君更有&KR0006;¶
異心香亦不可燒環亦不可沈香燒日有歇環沈¶
日自深¶
　　　和班氏詩一首　傳玄¶
秋胡納令室三日宦他鄕皎皎潔婦姿泠泠守空¶
房嬿婉不終久别如參與商憂來猶四海易感難¶
可防人言生日短愁者苦夜長百草揚春華攘腕¶
採柔桑素手尋繁枝落葉不盈筐羅衣翳玉體廻¶
<pb:KR4h0005_SBCK_002-9b>¶
目流彩章君子倦仕歸車馬如龍驤精誠馳萬里¶
旣至兩相忘行人悅令色請息此路傍誘以逢郎¶
喩遂下黃金裝烈烈貞女忿言辭厲秋霜長驅及¶
君室奉金升北堂母立呼婦來歡情樂未央秋胡¶
見此婦惕然懷&KR0677;湯&KR0018;心豈不慙永誓非所望清¶
濁自異源鳧鳳不並翔引身赴長流果哉潔婦腸¶
彼夫旣不淑此婦亦太剛¶
　　情詩五首　張華¶
　　　其一¶
北方有佳人端坐鼓鳴琴終晨撫管絃日夕不成¶
<pb:KR4h0005_SBCK_002-10a>¶
音憂來結不觧我思存所欽君子尋時役幽妾懷¶
苦心初爲三載别於今久滯淫昔柳生戶牖庭内¶
自成隂翔鳥鳴翠偶草虫相和吟心悲易感激俛¶
仰淚流衿願託晨風翼束帶侍衣衾¶
　　　其二¶
明月曜清景曨光照玄墀幽人守靜夜廻身入空¶
帷束帶俟將朝廓落晨星稀寐假交精爽覿我佳¶
人姿巧笑媚歡靨縣娟眸與眉寐言増長歎悽然¶
心獨悲¶
　　　其三¶
<pb:KR4h0005_SBCK_002-10b>¶
清風動帷簾晨月燭幽房佳人處遐遠蘭室無容¶
光衿懷擁虚景輕衾覆空牀居歡惜夜促在慼怨¶
宵長撫枕獨吟歎綿綿心内傷¶
　　　其四¶
君居北海陽妾在江南隂懸邈脩途遠山川阻且¶
深承歡注隆愛結分投所欽䘖恩守篤義萬里託¶
徵心¶
　　　其五¶
逰目四野外逍遥獨延佇蘭蕙緣清渠繫華䕃綠¶
墅佳人不在玆取此欲誰與巢居斍風飄穴處識¶
<pb:KR4h0005_SBCK_002-11a>¶
隂雨未曽遠别離安知慕儔侶¶
　　雜詩二首¶
　　　其一　張華¶
逍遥逰春空容與綠流阿白蘋開素葉朱草茂丹¶
華微風摇茞若層波動芰荷榮彩曜中林流馨入¶
綺羅王孫逰不歸脩路邈以遐誰與翫遺芳佇立¶
獨咨嗟¶
　　　其二¶
荏苒日月運寒暑忽流易同好逰不存苕苕逺離¶
析房櫳自來風戶庭無行迹兼葭生牀下蛛蝥綱¶
<pb:KR4h0005_SBCK_002-11b>¶
四璧懷思豈不隆感物重鬱積逰鴈比翼翔歸鴻¶
知接翮來哉彼君子無愁徒自隔¶
　　内顧詩二首　潘岳¶
　　其一¶
靜居懷所歡登城望四澤春草欝靑靑桑柘何奕¶
奕芳林振朱榮渌水激素石初征冰未泮忽焉袗¶
絺綌漫漫三千里苕苕遠行客馳情戀朱顏寸隂¶
過盈尺夜愁極清晨朝悲終日夕山川信悠永願¶
言良弗&KR0023;引領訊歸雲沉思不可釋¶
　　　其二¶
<pb:KR4h0005_SBCK_002-12a>¶
獨悲安所慕人生若朝露綿邈&KR0009;絶域眷戀想平¶
素爾情旣來追我心亦還顧形體隔不達精爽交¶
中路不見山下松隆冬不易故不見陵澗柏歲寒¶
守一度無謂希見疎在遠分彌固¶
　　悼亡詩二首　潘岳¶
　　　其一¶
苒荏冬春謝寒暑忽流易之子歸窮泉重壤永幽¶
隔&KR0059;懷誰克從淹留亦何益僶俛恭朝命廻心返¶
初役望廬思其人入室想所歷幃屏無髣髴翰墨¶
有餘迹流芳未及歇遺挂猶在壁悵恍如或存回¶
<pb:KR4h0005_SBCK_002-12b>¶
遑忡驚惕如彼翰林鳥雙栖一朝隻如彼逰川魚¶
比目中路析春風縁隟來晨霤依簷滴寢息何時¶
忘沉憂日盈積庶幾有時哀莊缶猶可擊¶
　　　其二¶
皎皎窓中月照我室南端清商&KR0063;秋至溽暑隨節¶
䦨凛凛凉風升始&KR0116;夏衾單豈曰無重纊誰與同¶
歲寒歲寒無與同朗月何朧朧展轉眄枕席長簞¶
竟牀空牀空委清塵室虛來悲風獨無李氏靈彷¶
彿覩爾容撫衿長歎息不斍涕沾胷沾胷安能已¶
悲懷從中起寢興自存形遺音猶在耳上慙東門¶
<pb:KR4h0005_SBCK_002-13a>¶
吳下愧&KR0041;莊子賦詩欲言志零落難具紀命也可¶
柰何長戚自令鄙¶
　　　王昭君辭一首并序　石崇¶
　　　　王眀君者本爲王昭君以觸文帝諱故¶
　　　　改匈奴盛請婚於漢元帝詔以後宮良¶
　　　　家子眀君配焉昔公主嫁烏孫令琵琶¶
　　　　馬上作樂以慰其道路之思其送眀君¶
　　　　亦必爾也其新造之曲多哀聲故叙之¶
　　　　於紙云爾¶
我本漢家子將適單于庭辭訣未及終前驅已抗¶
<pb:KR4h0005_SBCK_002-13b>¶
旌僕御涕流離轅馬爲悲鳴哀鬱傷五内泣涙沾¶
珠瓔行行日已遠乃造匈奴城延我於穹盧加我¶
閼氏名殊&KR0011;非所安雖貴非所榮父子見陵辱對¶
之慙且驚熬身良未易黙黙以苟生荀生亦聊積¶
何思常憤盈願假飛鴻翼棄之以遐征飛鴻不我¶
顧佇立以屏營昔爲匣中玉今爲糞上英朝華不¶
足歡甘爲草秋并傳語後世人遠嫁難爲情¶
　　　嬌女詩一首　左思¶
吾家有嬌女皎皎頗白晢小字爲紈素口齒自清¶
歷&KR0066;髮覆廣額双耳似連璧明朝弄梳臺黛眉&KR0011;¶
<pb:KR4h0005_SBCK_002-14a>¶
掃跡濃朱衍丹唇黄&KR0687;瀾漫赤嬌語若連&KR0200;忿速¶
乃明&KR1427;握筆利彤管篆刻未期益埶書愛綈素誦¶
習矜所&KR0023;其姊字惠芳兩目燦如畫輕粧喜樓邊¶
臨鏡忘紡績舉觶擬京兆立的成復易玩弄眉頰¶
間劇兼機杼役從容好趙舞延袖像飛翮上下絃¶
柱際文史輙卷襞顧眄屏風&KR0030;如見巳指擿丹青¶
日塵闇眀義爲隱&KR1982;馳騖翔園林菓下皆生摘紅¶
葩掇紫萍蔕實驟抵擲貪華風雨中倐忽數百適¶
務躡霜雪戯重綦常累積并心注肴饌端坐理盤¶
槅翰墨戢閒按相與數離逖動爲罏鉦屈屣履往¶
<pb:KR4h0005_SBCK_002-14b>¶
之適止爲荼菽據吹吁對鼎䥶脂膩漫白袖煙薫¶
染珂錫衣被皆重施難與沈水碧任其孺子意羞¶
受長者責瞥聞當與杖淚掩俱向壁¶
玉臺新詠卷之二¶
#+PROPERTY: JUAN 2
#+PROPERTY: FILE SB04n0427-002玉臺新詠集-目録卷之二.
<pb:KR4h0005_SBCK_002-15a>¶
玉臺新詠目錄卷之二¶
　　　於清河見輓船士新婚與妻别一首¶
　　　　　　　　　　　　　　　　　魏文帝¶
　　　清河一首　又¶
　　　樂府塘上行一首　甄皇后¶
　　　雜詩二首并序　劉勲妻王宋¶
　　　雜詩五首　曹植¶
　　　樂府三首　又¶
　　　棄婦一首　又¶
　　　樂府二首　魏明帝¶
<pb:KR4h0005_SBCK_002-15b>¶
　　　詠懷詩二首　阮籍¶
　　　樂府詩七首　傳玄¶
　　　和班氏詩一首　又¶
　　　情詩五首　張華¶
　　　雜詩二首　又¶
　　　内顧詩二首　潘岳¶
　　　悼亡詩二首　又¶
　　　王昭君辭一首并序　石崇¶
　　　嬌女詩一首　左思¶
