# -*- mode: mandoku-view; -*-
#+TITLE: 玉臺新詠
#+DATE: 2015-09-11 21:26:16.508552
#+PROPERTY: ID KR4h0005
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0427-003玉臺新詠集-卷之三.
<pb:KR4h0005_SBCK_003-1a>¶
玉臺新詠卷之三¶
　　擬古七首　陸機¶
　　　擬西北有高樓¶
高樓一何峻迢迢峻而安綺窓出塵冥飛階躡雲¶
端佳人撫琴瑟纎手清且閒芳草隨風結哀響馥¶
&KR0002;蘭玉容誰能顧傾城在一彈佇立望日昃躑躅¶
再三歎不怨佇立久但願歌者歡思駕歸鴻羽比¶
翼双飛翰¶
　　　擬東城高且長¶
西山何其峻層曲鬱崔嵬零露彌天墜&KR0525;葉慿林¶
<pb:KR4h0005_SBCK_003-1b>¶
衰寒暑相因襲時逝忽如遺三閭結飛轡太耊悲¶
落暉曷爲牽世務中心悵有違京雒多妖麗玉顏¶
侔瓊蕤閑夜撫鳴琴惠音清且悲長歌赴促節哀¶
響遂高徽一唱萬夫歡再唱梁塵飛思爲河曲鳥¶
双逰灃水湄¶
　　　擬蘭&KR0002;生春陽¶
嘉樹生朝陽凝霜封其條執心守時信&KR0010;寒不敢¶
凋美人何其曠灼灼在雲霄隆想彌年時長嘯入¶
風飄引領望天末譬彼向陽翹¶
　　　擬迢迢牽牛星¶
<pb:KR4h0005_SBCK_003-2a>¶
炤炤天漢輝粲粲光天歩牽牛西北廻織女東南¶
顧華容一何綺揮手如振素怨彼河無梁悲此年¶
歲暮跂彼無良緣皖焉不得度引領望大川双涕¶
如沾露¶
　　　擬庭中有竒樹¶
歡交蘭時往迢迢匿音徽虞淵引絶景四節逝&KR0002;¶
飛芳草久已茂佳人竟不歸躑躅遵林渚惠風入¶
我懷感物戀所歡採此欲貽誰¶
　　　擬靑靑河畔草¶
靡靡江籬草熠熠生河側皎皎彼姝女阿𨙻當軒¶
<pb:KR4h0005_SBCK_003-2b>¶
織粲粲妖容姿灼灼華美色良人逰不歸偏栖獨¶
隻翼空房來悲風中夜起歎息¶
　　　擬渉江採芙蓉¶
上山採瓊蘂穹谷饒芳蘭采采不盈掬悠悠懷所¶
歡故鄕一何曠山川阻且難沉思鍾萬里躑躅獨¶
吟歎¶
　　爲顧彦先贈婦二首　陸雲¶
　　　其一¶
辭家遠行逰悠悠三千里京洛多風塵素衣化爲¶
緇修身悼憂苦感念同懷子隆思亂心曲沈權滯¶
<pb:KR4h0005_SBCK_003-3a>¶
不起歡沈難克興心亂誰爲理願假歸鴻翼飜飛¶
浙江汜¶
　　　其二¶
東南有思歸長歎充幽闥借問歎何爲佳人眇天¶
末逰宦久不歸山川脩且闊形影參商乖音息曠¶
不達離合非有常譬彼絃與筈願保金石志慰妾¶
長飢渴¶
　　　贈車&KR0016;一首　周夫人¶
碎碎細織練當爲君作襦君行豈有顧憶君是妾¶
夫昔者得君書聞君在高平今時得君書聞君在¶
<pb:KR4h0005_SBCK_003-3b>¶
京城京城華麗鄕璀粲多異端男兒多逺志豈知¶
妾念君昔者與君别歲律薄將暮日月一何速素¶
秋墜湛露湛露何冉冉思君隨歲晚對食不能飱¶
臨觴不能飲¶
　　樂府三首¶
　　　艶歌行¶
扶桑升朝輝照此高樓端高堂多艶麗洞房出清¶
顏淑貌耀皎日惠心清且閒美目揚玉澤蛾眉象¶
翠翰鮮膚一何潤秀色&KR0002;可飡窈窕多容儀婉美¶
巧笑言暮春春服成粲粲綺與紈金雀垂藻翹瓊¶
<pb:KR4h0005_SBCK_003-4a>¶
珮結瑶璠方駕揚清塵濯足洛水瀾藹藹風雲㑹¶
佳人一何繁南崖充羅幕北渚盈軿軒清川含藻¶
景高岸被華丹馥馥芳袖揮泠泠纎指彈悲歌吐¶
清音雅舞播幽蘭丹唇含九秋妍迹凌七盤赴曲¶
迅驚鴻蹈節如集鵉綺態隨顏變沈姿無定源俯¶
仰紛阿𨙻顧歩咸可歡遺芳結飛飈浮景映清湍¶
冶容不足詠春逰良可歎¶
　　　前緩聲歌¶
逰仙聚靈族高㑹曽城阿長風萬里舉慶雲鬱嵯¶
峨宓妃興洛浦王韓起泰華北徵瑶臺女南要湘¶
<pb:KR4h0005_SBCK_003-4b>¶
川娥肅肅宵駕動翩翩翠蓋羅羽旗栖瓊鸞玉衡¶
吐鳴和太容揮高絃洪崖發清歌獻酬旣已周輕¶
軒垂紫霞搃轡扶桑枝濯足湯谷波清輝溢天門¶
垂慶惠皇家¶
　　　塘上行¶
江蘺生幽渚微芳不足宣被蒙風雨㑹移君華池¶
邊發藻玉臺下垂影滄浪淵沾潤旣己渥結根奥¶
且堅四節逰不處華繁難久鮮淑氣與時殞餘芳¶
隨風捐天道有遷易人理無常全男歡智傾愚女¶
愛衰避妍不惜微軀退但歎蒼蠅前願君廣末光¶
<pb:KR4h0005_SBCK_003-5a>¶
照妾薄暮年¶
　　爲顧彦先贈婦往反四首　陸雲¶
　　　其一¶
我在三川陽子居五湖隂山海一何曠譬彼飛與¶
沉目想清惠姿耳存淑媚音獨寐多遠念寢言撫¶
空衿彼美同懷子非爾誰爲心¶
　　　其二¶
悠悠君行邁煢煢妾獨止山河安可踰永隔路萬¶
里京室多妖冶粲粲都人子雅歩嫋纎腰巧笑發¶
皓齒佳麗良可羨衰賤焉足紀遠蒙眷顧言䘖恩¶
<pb:KR4h0005_SBCK_003-5b>¶
非望始¶
　　　其三¶
翩翩飛蓬征郁郁寒木榮逰止固殊性浮沈豈一¶
情隆愛結在昔信誓貫三靈秉心金石固豈從時¶
俗傾笑目逝不顧纎腰徒盈盈何用結中欵仰指¶
北辰星¶
　　　其四¶
浮海難爲水逰林難爲觀容色貴及時朝華忘日¶
晏皎皎彼姝子灼灼懷春粲西城善雅舞總章饒¶
清彈鳴簧發丹唇朱絃繞素腕輕裙猶電揮雙袂¶
<pb:KR4h0005_SBCK_003-6a>¶
如霞散華容溢藻幄哀響入雲漢知音世所希非¶
君誰能讃棄置北辰星聞此玄龍煥時暮勿復言¶
華落理必賤¶
　　雜詩一首　楊方¶
秋夜凉風起清氣蕩暄濁蜻蜊吟堦下飛蛾拂眀¶
燭君子從逺役佳人守煢獨離居幾何時鑚燧忽¶
改木房櫳無行跡庭草萋已綠靑苔依空牆蜘蛛¶
綱四屋感好多所懷沈憂結心曲¶
　　合歡詩五首¶
　　　其一¶
<pb:KR4h0005_SBCK_003-6b>¶
虎嘯谷風起龍躍景雲浮同聲好相應同氣自相¶
求我情與子親譬如影追軀食共並根穗飮共連¶
理杯衣用双絲絹寢共無縫綯居願接膝坐行願¶
擕手趨子靖我不動子逰我無留齊彼同心鳥譬¶
此比目魚情至斷金石膠漆未爲牢但願長無别¶
合形作一軀生爲併身物死爲同槨&KR0069;秦氏自言¶
至我情不可儔¶
　　其二¶
磁石招長針陽燧下炎煙宮商聲相和心同自相¶
親我情與子合亦如影追身寢共織成被絮用同¶
<pb:KR4h0005_SBCK_003-7a>¶
功綿暑摇比翼扇寒坐併肩氊子笑我必哂子慼¶
我無歡來與子共迹去與子同塵齊彼蛩蛩獸舉¶
動不相&KR0162;唯願長無别合形作一身生有同室好¶
死成併棺民徐氏自言至我情不可陳¶
　　其三¶
獨坐空室中愁有數千端悲響荅愁歎哀涕應苦¶
言彷徨四顧望白日入西山不覩佳人來但見飛¶
鳥還飛鳥亦何樂夕宿自作群¶
　　　其四¶
飛黃䘖長轡翼翼回輕輪俯渉渌水澗仰過九層¶
<pb:KR4h0005_SBCK_003-7b>¶
山脩途曲且險秋草生兩邊黃華如沓金白華如¶
散銀青敷羅翠采絳葩象赤雲爰有承露枝紫榮¶
合素芬扶疎垂清藻布翹芳且鮮目爲艶彩廻心¶
爲竒色旋撫心悼孤客俯仰還自憐踟躕向壁歎¶
攬筆作此文¶
　　　其五¶
南林有竒樹承春挺素華豐翹被長條綠葉蔽朱¶
柯因風吐徽音芳氣入紫霞我心羨此木願徙着¶
余家夕得逰其下朝得弄其葩爾根深且堅余宅¶
淺且洿移植無良期歎息將如何¶
<pb:KR4h0005_SBCK_003-8a>¶
　　　七夕觀織女詩一首　王鑒¶
牽牛悲殊舘織女怨離家一稔期一宵此期良可¶
嘉赫奕玄門開飛閣欝嵯峨隱隱驅千乘闐闐越¶
星河六龍&KR0108;瑶轡文螭&KR0018;瓊車火丹乘瑰燭素女¶
執瓊華絳旗若吐電朱蓋如振霞雲韶何嘈嗷靈¶
鼓鳴相和亭軒佇高眄眷予在岌峨澤因芳露沾¶
恩附蘭風加明發相從逰翩翩鸞鷟羅同逰不同¶
觀念子憂怨多敬因三祝末以爾屬皇娥¶
　　　嘲友人一首　李充¶
同好齊歡愛&KR0374;緜一何深子旣識我情我亦知子¶
<pb:KR4h0005_SBCK_003-8b>¶
心嬿婉歷年歲和樂如瑟琴良辰不我俱中濶似¶
商參爾隔北山陽我分南川隂嘉㑹罔克從積思¶
安可任目想妍麗姿耳存清媚音脩晝興永念遥¶
夜獨悲吟逝將尋行役言别涕沾襟願爾降王趾¶
一顧重千金¶
　　　夜聽𢷬衣一首　曹毗¶
寒興御紈素佳人理衣衾冬夜清且永皓月照堂¶
隂纎手疉輕素朗杵叩鳴砧清風流䌓節廻飈灑¶
微吟嗟此徃運速悼彼幽滯心二物感余懷豈但¶
聲與音¶
<pb:KR4h0005_SBCK_003-9a>¶
　　　擬古詩一首　陶潛¶
日暮天無雲春風扇微和佳人美清夜達曙酣且¶
歌歌竟長歎息持此感人多眀明雲間月灼灼葉¶
中花豈無一時好不久當如何¶
　　樂府詩二首　荀㫤¶
　　　擬相逢狹路間¶
朝發邯郸邑暮宿井陘間井陘一何狹車馬不得¶
旋邂逅相逢值﨑嶇交一言一言不容多伏軾問¶
君家君家誠難知難知復易博南面平原居北趣¶
相如閣飛樓臨夕都通門枕華郭入門無所見但¶
<pb:KR4h0005_SBCK_003-9b>¶
見雙栖鶴栖鶴數十双鴛鴦群相追大兄弭金璫¶
中兄振纓綉伏臘一來歸鄰里生光輝小弟無所¶
作闘雞東陌逵大婦織紈綺中婦縫羅衣小婦無¶
所作挾瑟弄音徽丈人且&KR0077;坐梁塵將欲飛¶
　　　擬靑靑河邊草¶
熒熒山上火迢迢隔隴左隴左不可至精爽通寤¶
寐寤寐衾幃同忽&KR0116;在他&KR0022;他邦各異邑相遂不¶
相及迷墟在望烟木落知冰堅升朝冬自進誰肯¶
相攀牽客從北方來遺我端弋綈命僕開弋綈中¶
有隱起珪長跪讀隱珪辭苦聲亦悽上言各努力¶
<pb:KR4h0005_SBCK_003-10a>¶
下言長相懷¶
　　雜詩二首¶
　　　其一　王微¶
桑妾獨何懷傾筐未盈把自言悲苦多排&KR0077;不肯¶
捨妾悲四陳訴塡憂不銷冶寒鴈歸所從半塗失¶
慿假壯情忭驅馳猛氣捍朝社常懷雪漢慙常欲¶
復周雅重名好銘勒輕軀願圖寫萬里度沙漠懸¶
師蹈朔野傳聞兵失利不見來歸者奚䖏埋旍摩¶
何處喪車馬拊心悼恭人零淚覆面下徒謂久别¶
離不見長孤寡寂寂揜高門寥寥空廣厦待君竟¶
<pb:KR4h0005_SBCK_003-10b>¶
不歸收顏今就價¶
　　　其二¶
思婦臨高臺長想慿華軒弄絃不成曲哀歌&KR0002;送¶
言箕箒留江介良人處鴈門詎憶無夜苦但和&KR0546;¶
白温日暗牛羊下野雀滿空園孟冬寒風起東壁¶
正中昏朱火獨照人抱景自愁怨誰知心曲亂所¶
思不可論¶
　雜詩三首　謝惠連¶
　　　七月七日詠牛女¶
落日隱簷楹升月照房櫳團團滿葉露浙浙振條¶
<pb:KR4h0005_SBCK_003-11a>¶
風蹀足循廣塗瞬目曬曽穹雲漢有靈匹彌年闕¶
相從遐川阻暱愛脩渚曠清容弄杼不成采聳轡¶
驚前蹤昔離秋已兩今聚夕無雙傾河易廻幹欵¶
顏難久悰沃若靈駕旋寂寥雲幄空留情顧華寢¶
遥心遂奔龍沈吟爲爾感情深意彌重¶
　　　擣衣¶
衡紀無淹度晷運倐如催白露滋園菊秋風落庭¶
槐肅肅莎雞羽烈烈寒螿啼夕隂結空幙宵月皓¶
中閨美人成常服端飭相招携簪玉岀北方鳴金¶
歩南階欄高砧響發楹長杵聲哀微芳起兩袖輕¶
<pb:KR4h0005_SBCK_003-11b>¶
汗染双題紈素旣已成君子行未歸裁用笥中刀¶
縫爲萬里衣盈篋自予手幽緘俟君開腰帶准疇¶
昔不知今是非¶
　　　代古¶
客從遠方來贈我鵠文綾貯以相思筴緘以同心¶
繩裁爲親身服着以俱寢興别來經年歲歡心不¶
可凌寫酒置井中誰能辯斗升合如杯中水誰能¶
判淄澠¶
　　　代行行重行行　劉鑠¶
眇眇凌長道遥遥行遠之廻車背京邑揮手從此¶
<pb:KR4h0005_SBCK_003-12a>¶
辭堂上流塵生庭中綠草滋寒螿翔水曲秋兔依¶
山基芳年有華月佳人無還期日夕凉風起對酒¶
長相思悲發江南調憂委子衿詩臥看明燈晦坐¶
見輕紈緇淚容不可&KR0346;幽鏡難復持願垂薄暮景¶
照妾桑榆時¶
　　　代明月何皎皎¶
落宿半遥城浮雲藹曽闕玉宇來清風羅帳延秋¶
月結思想伊人沉憂懷明發誰謂行客逰屢見芳¶
流歇河廣川無梁山高路難越¶
　　　代孟冬寒氣至¶
<pb:KR4h0005_SBCK_003-12b>¶
白露秋風始秋風明月初眀月照高樓白露皎玄¶
除迨及凉風起行見寒林疎客從逺方至贈我千¶
里書先叙懷舊愛末陳夕離居一章意不盡三復¶
情有餘願遂平生志無使甘言虚¶
　　　代靑青河邊草¶
凄凄含露臺肅肅迎風舘思女御櫺軒哀心徹雲¶
漢端撫悲絃泣獨對明燈嘆良人久徭役耿分終¶
昏旦楚楚秋水歌依依授菱彈¶
　　　詠牛女¶
秋動清氛扇火移炎氣歇廣欄含夜隂高軒通夕¶
<pb:KR4h0005_SBCK_003-13a>¶
月安歩巡芳林傾望極雲闕組幕縈漢陳龍駕凌¶
霄發誰云長河遥頗&KR0116;促筵悅沉情未申寫飛光¶
已飄忽來對眇難期今歡自玆沒¶
<pb:KR4h0005_SBCK_003-13b>¶
¶
玉臺新詠卷之三¶
#+PROPERTY: JUAN 3
#+PROPERTY: FILE SB04n0427-003玉臺新詠集-目録卷之三.
<pb:KR4h0005_SBCK_003-14a>¶
玉臺新詠目錄卷之三¶
　　　擬古七首　陸機¶
　　　爲顧彦先贈婦二首　陸雲¶
　　　贈車&KR0016;一首　周夫人¶
　　　樂府三首¶
　　　爲顧彦先贈婦往反四首　陸云¶
　　　雜詩一首　楊方¶
　　　合歡詩五首¶
　　　七夕觀織女詩一首　鑒王¶
　　　嘲友人一首　李充¶
<pb:KR4h0005_SBCK_003-14b>¶
　　　夜聽擣衣一首　曹毗¶
　　　擬古詩一首　陶潛¶
　　　樂府詩二首　荀㫤¶
　　　雜詩二首　王微¶
　　　雜詩三首　謝惠連¶
　　　雜詩五首　劉鑠¶
